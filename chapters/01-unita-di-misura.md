# Unità di misura

Le unità di misura usate in navigazione sono:

* Grado \(°\)
* Miglio Nautico Internazionale \(M, NM, nmi\)
* Nodo \(kt\)

> #### danger::
>
> Il miglio misura 1852 m ad una latitudine di 44°27'. La grandezza del miglio aumenta dall'equatore al polo a causa della forma _ellissoidica_ della Terra.

# Misurare la velocità della barca

Tre possibili strumenti:

* **Solcometro:** misura la velocità della barca _in relazione all'acqua, e non al fondo_ \(non rileva lo spostamento derivante dalla corrente\).
* **Sonar doppler:** utilizza le onde sonore per calcolare la velocità della barca rispetto al fondo, ma la precisione è limitata a fondali profondi non più di 300 m. Solitamente a un miglio dalla costa il fondale è ben più profondo di 300 m, quindi l'utilità del sonar è piuttosto limitata.
* **GPS:** è lo strumento più preciso, l'unico svantaggio è che è una tecnologia proprietaria.

## Solcometro a barchetta

Consiste in una sagola[^1] con un nodo ogni 15,43 m, ovvero la distanza che coprirebbe una barca in 30 secondi alla velocità di 1 nodo. Il marinaio lanciava in mare la barchetta e contava quanti nodi gli passavano per le mani in 30 secondi: quella era la velocità della barca.

---

[^1] Per sagola si intende una cima (ovvero una corda) di piccolo spessore (solitamente intorno ai 5mm).