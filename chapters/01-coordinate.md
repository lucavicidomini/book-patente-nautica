# Coordinate

La terra è un _geoide_. La forma geometrica che meglio l'approssima è un _ellissoide_ leggermente schiacciato ai poli, comunque è possibile approssimarla tramite una sfera.

**Asse di rotazione** (o _asse polare_)**:** passa da polo a polo attraversando il centro della Terra. È inclinato di 23°27' rispetto al "piano del'orbita".

**Equatore:** circonferenza massima alla quale si rapportano le latitudini. Determinato dal piano ortogonale all'asse polare e passante per il centro della Terra. Divide la Terra in emisfero Nord (_boreale_) e Sud (_australe_).

**Paralleli:** infinite circonferenze minori, parallele all'Equatore.
{% em type="red" %}Luogo geometrico dei punti aventi uguale latitudine{% endem %}. 
Convenzionalmente ne contiamo 180 (90 a Nord, 90 a Sud).

**Meridiani:** infinite semi-circonferenze passanti per i poli. La parte opposta è detta **antimeridiano**.
{% em type="red" %}Luogo geometrico dei punti aventi uguale longitudine{% endem %}.
Il meridiano di Greenwich ha longitudine 0° ed è detto _fondamentale_, ad esso si rapportano le longitudini dei luoghi.

**Latitudine &phi;:** Arco di meridiano compreso tra l'Equatore e un punto P. Vale 0° sull'Equatore, +90° al polo Nord, -90° al polo Sud.

**Longitudine &lambda;:** Arco di Equatore (o, equivalentemente, parallelo) compreso tra il Meridiano di Greenwich e un punto P. Vale 0° sul Meridiano di Greenwich, cresce verso Est fino a un massimo di 180°, decresce verso Ovest fino a un minimo di -180°.

> #### danger::
>
> **Grado di latitudine:** distanza angolare dall'uno all'altro dei 180 paralleli.
>
> **Grado di longitudine:** distanza angolare da uno all'altro dei 360 meridiani.
