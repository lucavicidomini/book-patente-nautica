# Teoria della nave e Nomenclatura

## I materiali di costruzione

* **Legno**
    * *Solidità:* Giunture numerose e difficili da sorvegliare
    * *Tenuta stagna:* Difficile da ottenere (troppi giunti e limitata superficie di contatto degli elementi tra loro)
    * *Durata:* Il legno può marcire e venire attaccato dalla *teredine* (un mollusco che attacca le parti immerse)
    * *Manutenzione:* molto impegnativa (in secco e verniciare ogni anno, impermeabilizzare, asciugare spesso)
    * *Riparazioni:* da affidare e esclusivamente ad uno specialista
* **Legno compensato:** materiale omogeneo ottenuto incollando sottili fogli incrociati e incollati gli uni agli altri
    * *Solidità* e *Tenuta stagna:* la colla che assicura la solidità e la tenuta all'acqua
    * *Durata:* il compensato non imputridisce fino a che l'acqua non può penetrarvi di taglio
    * *Manutenzione:* meno impegnativa di quella di uno scafo di costruzione classica, tuttavia non è da prendere alla leggera
    * *Riparazioni:* le piccole riparazioni sono alla portata del diportista; uno scafo ben incollato può subire gravi danni e restare
      perfettamente riparabile
* **Vetroresina (VTR)**
    * *Solidità* e *Tenuta stagna:* esiste in pratica un solo punto debole: la giunzione tra lo scafo e la coperta.
      Finché la barca è solida è anche stagna.
    * *Durata:* gli scafi in vetroresina resistono in acqua per parecchi anni
    * *Manutenzione:* la manutenzione, a parte l'estetica, è notevolmente vantaggiosa
    * *Riparazioni:* un buon scafo di vetroresina è più robusto di uno scafo di legno e rimane facilmente riparabile
* **Ferro**: l'impiego del ferro per le costruzioni navali è vantaggioso solo per barche di lunghezza superiore a 12m. Al di sotto di tali
  dimensioni gli scafi risulterebbero troppo pesanti. È una delle costruzioni meno costose. A bordo di una barca in ferro sorgono
  nuovi problemi: la bussola di rotta deve essere accuratamente compensata e corretta; la bussola da rilevamento è inutilizzabile.
    * *Solidità:* uno scafo in ferro è molto omogeneo; sopporta bene gli urti. La lamiera si ammacca ma non si rompe. 
    * *Tenuta stagna:* La tenuta stagna è perfetta.
    * *Durata* e *Manutenzione:* la ruggine è il nemico uno. La zincatura a freddo, al di là del costo elevato, può risolvere il problema quasi
      definitivamente
    * *Riparazioni:* devono essere affidate ad un cantiere
* **Alluminio**: le leghe d'alluminio sono utilizzate per la costruzione delle barche da diporto e risultano competitive per dimensioni tra gli 8 e i 16 metri
    * *Solidità:* Molto elevata
    * *Tenuta stagna:* Perfetta
    * *Durata:* l'ossidazione dell'alluminio (l'allumina) protegge perfettamente lo scafo
    * *Manutenzione:* Non richiede manutenzione né verniciatura. La grande preoccupazione sono gli effetti galvanici. Lo scafo in alluminio può essere addirittura
       forato da una semplice moneta di rame o di ottone che rimanga per parecchio tempo in sentina
    * *Riparazioni:*
* **Ferrocemento:** questa tecnica è ancora poco diffusa. Il principio di costruzione non richiede ne stampo ne locali ne utensili costosi. E’ l'ideale per un
  dilettante; una forte struttura di acciaio e una gettata di cemento. Nessun problema per spazi interni, tramezzi e posa di bulloni attraverso lo
  scafo..... rimangono i problemi per la bussola ed il radiogoniometro come per gli scafi di acciaio
    * *Solidità:* Molto solida
    * *Tenuta stagna:* Facile da ottenere
    * *Durata:* Elastici e resistenti alle fessurazioni
    * *Manutenzione:* Trascurabile e comunque realizzabile con poca pratica
    * *Riparazioni:* Facili
    
### Scafi dislocanti e plananti
Uno scafo **dislocante** è tipicamente di forma tonda ed è tipico di pescherecci, barche a vela (escluse derive)
e navi mercantili. Ha una maggiore stabilità di rotta rispetto allo scafo planante. La velocità massima dello
scafo è data dalla formula:

V = Tq &radic;(L)

Dove:
    * Tq è una costante che vale:
        * 1,35 per le carene dislocanti,
        * 1,56 per le carene dislocanti veloci,
        * 1,8 per le carene semiplananti,
        * 3 e oltre per le carene plananti
    * L è la lunghezza al galleggiamento dello scafo (espresso in piedi)
    * V è la velocità critica (espressa in nodi).
    
La resistenza all'avanzamento dipende dall'attrito con l'acqua e dalle onde generate dall'avanzamento stesso.
Le onde trasversali diventano più alte e più lunghe all'aumentare della velocità. La velocità critica si ha quando
la lunghezza dell'onda è pari a quella della barca, quando quindi la prua è sostenuta dalla cresta dell'onda e la
poppa dalla cresta successiva. All'aumentare della velocità (e della lunghezza d'onda), la poppa non sarebbe più
sostenuta dall'onda e cadrebbe in basso, facendo perdere assetto e dunque velocità alla nave.
    
## Nomenclatura della nave
* **Prua** (o **prora**): la parte frontale. È un riferimento assoluto sulla nave.
* **Poppa**: la parte posteriore. È un riferimento assoluto sulla nave.
* **Pruavia**/**poppavia**: sono riferimenti relativi sulla nave, sono usati per indicare qualcosa che è in direzione
di prua/poppa rispetto ad un altro oggetto (es: la randa è a poppavia dell'albero).
* **Scafo**: il *guscio* della nave.
* **Ponte di coperta**: il piano calpestabile dello scafo.
* **Tuga**: le sovrastrutture (es.: cabina) sul ponte di coperta.
* **Linea di galleggiamento**: la linea che demarca la parte dello scafo sommerso da quella emersa.
* **Opera morta**: la parte emersa dello scafo.
* **Opera viva** o **Carena**: la parte sommersa dello scafo.
* **Deriva**: appendice dello scafo che aumenta la governabilità della barca.
* **Bulbo**: un peso posto all'estremità della deriva che aumenta la stabilità della barca.
* **Pescaggio**: distanza tra la linea di galleggiamento e la parte più bassa della nave (il fondo del bulbo).
* **Altezza**: altezza dello scafo (dal ponte di coperta alla chiglia - esclusa deriva).
* **Larghezza/Lunghezza al galleggiamento**: larghezza/lunghezza dello scafo misurato sulla linea di galleggiamento.
* **Larghezza/Lunghezza fuori tutto**: larghezza/lunghezza della nave misurata agli estremi (comprese appendici varie).
* **Bordo libero**: distanza tra la linea di galleggiamento e il ponte stagno più alto.
* **Sinistra** o **Babordo**: la parte sinistra dello scafo.
* **Dritta** o **Tribordo**: la parte destra dello scafo.
* **Specchio di poppa**: la parte posteriore dello scafo.
* **Rollio**: Rotazione lungo l'asse longitudinale (la nave si inclina versa sinistra o dritta).
* **Beccheggio**: Rotazione lungo l'asse trasversale (la punta della nave si alza o si abbassa).
* **Imbardata**: Rotazione involontaria lungo l'asse verticale (la punta della nave si muove in senso orario o antiorario).
* **Accostata**: Rotazione volontaria lungo l'asse verticale (la punta della nave si muove in senso orario o antiorario).
* **Sezione maestra**: La sezione dello scafo dove la sua larghezza è maggiore.
* **Mascone**: La parte della nave a pruavia della sezione maestra.
* **Giardinetto**: La parte della nave a poppavia della sezione maestra.
* **Stazza**: Volume interno di una imbarcazione. Si misura in *tonnellate di stazza*[^1] pari a 2,832m<sup>3</sup>.
  * **Stazza lorda** (**TSL**): volume di tutti i locali chiusi o chiudibili.
  * **Stazza netta**: volume dei soli locali utilizzabili per il carico (es: escluso cabine).
* **Dislocamento**: è il peso dell'imbarcazione. Per il Principio di Archimede è pari al peso del volume d'acqua
    spostata. Si misura in tonnellate di peso e si ottiene moltiplicando il volume della carena per il
    peso specifico del fluido in cui è immersa (1,026T/<sup>3</sup>).
* **Portata**: differenza tra dislocamento dell'imbarcazione a pieno carico e dislocamento dell'imbarcazione vuota:
  è la capacità di carico di una imbarcazione.
* **Occhio di Cubìa**: il foro sullo scafo, verso prua, da cui passa la catena dell'ancora.
* **Battagliola**: il complesso che forma la ringhiera sulla coperta. È formata da:
    * **Candelieri**: le aste verticali;
    * **Draglie**: le cime o ringhiere di metallo che attraversano i candelieri;
    * **Pulpito di prua/poppa**: le parti terminali della battagliola (è comune vere due pulpiti di poppa).
* **Gavone**: lo spazio a prua o poppa della barca, delimitati da paratie.
* **Osteriggio** o **Boccaporto**: aperture sui ponti delle navi. A differenza degli oblò sono pensati per
    il passaggio di persone. Solitamente sono orizzontali.
* **Oblò**: aperture sulle murate delle navi. 


## Nomenclatura e costruzioni di uno scafo di legno

* La base dello scafo è la **chiglia**, che percorre l'asse longitudinale della nave.
    * La curva a pruavia è detta **ruota di prua**.
    * La parte alta a prua è detta **dritto di prua**.
    * L'appendice a poppa è detta **calcagnolo** (vi si può poggiare il timone).
    * La parte dritta a poppa è detta **dritto di poppa**. Può essere rinforzata da una **controdritto**.
* Dalla chiglia dipartono diverse **ordinate** o **costole**. Ognuna è composta da:
    * Madiere, fissato alla chiglia;
    * Staminale o ginocchio, dà la curvatura allo scafo;
    * Scalmo, si prolunga verso l'alto.
* Sopra le ordinate è posto il **paramezzale**.
* **Controchiglia** (sulla parte bassa della chiglia) e il **Controparamezzale** (sulla parte alta del paramezzale)
    fanno da rinforzo.
* Il **pagliolo** è la parte calpestabile sotto coperta.
* Lo spazio tra il pagliolo e il fondo della barca è detto **sentina**. 
* Gli scalmi delle costole sono mantenuti in posizione dalle **serrette**, che attraversano i fianchi della nave
    internamente in senso longitudinale. 
* Le **murate** (o **fiancate**) opposte dello scafo sono unite dai **bagli**.
    * I bagli non sono dritti, ma sono rialzati al centro dello scafo. La curvatura formata è detta **bolzone**.
* Ogni baglio è sostenuto al centro dal **puntale**, che poggia sul (contro)paramezzale.
* Sui bagli sono fissate le assi che formano la **coperta**.
* La giunzione tra coperta è murata della chiglia è costituita dal *trincarino**.
* Lo strato esterno dello scafo è fromato dal **fasciame**.
* Il fasciame è collegato alla chiglia da un componente rastremata detta **torello**.
* Nella parte alta dello scafo il fasciame è rinforzato a formare la **falchetta**. Su altre navi la falchetta
    è il bordo (solitamente in legno) su cui è possibile puntellare i piedi.
* La parte superiore della falchetta su cui è possibile poggiare le mani è detto **orlo**
* A livello della coperta, sul fasciame ci sono delle aperture dette **ombrinali**
* Delle **paratie** possono creare dei compartimenti stagni. Tipicamente vengono isolate prua e poppa
    della nave, che sono più soggette a collisioni.
* Il **cavallino** è la curva che lo scafo presenta longitudinalmente nella sua parte più alta. Può essere:
    * **cavallino neutro**: lo scafo è dritto;
    * **cavallino negativo**: lo scafo è più basso verso il centro della barca;
    * **cavallino rovescio**: lo scafo è più alto verso il centro della barca.

## Il timone

* La **pala** produce il movimento della barca nel fluido in movimento.
* Verso l'altro si rastrema formando la **spalla**.
* La spalla si congiunge in alto alla **barra** usata per comandare il timone.
* La giunzione tra spalle e batta è detta **testa**.
* Dalla testa passa l'**asse** di rotazione del timone. È sottoposto a notevole sforzo
    e quindi solitamente è rinforzato all'interno:
    * Se la pala si sviluppa a poppavia dell'asse, si parla di **timone semplice**;
        * Richiede maggiore sforzo.
    * Se la pala si sviluppa per un *10%* anche a pruavia dell'asse si parla di **timone semi-compensato**;
    * Se la pala si sviluppa per un *30%* anche a pruavia dell'asse si parla di **timone compensato**;
    * Ipoteticamente, un timone con l'asse di rotazione al centro della pala è più leggero da maneggiare,
        ma in caso di rottura della barra non si raddrizzerebbe automaticamente.
* Il timone si fissa allo scafo tramite gli **agugliotti**, inseriti nelle **femminelle**.
* Il sistema di cavi e carrucole che demoltiplica e trasmette la rotazione del timone alla barra del rimone è detto
    **agghiaccio**.
* A seconda di come influisce sulla linea della chiglia, il timone è detto:
    * **sospeso**: se l'asse passa attraverso un alloggiamento stagno nello scafo detto **losca**;
    * **continuo alla chiglia**: se appare come proseguimento della chiglia;
    * **applicato**: se fissato alla specchio di poppa tramite agugliotti e femminelli;
    * **con skeg**: se parzialmente protetto da un prolungamento della chiglia detto *skeg*.

Il timone non funziona in assenza di flusso e per un rendimento ottimale occorre non superare i 30°/40° di
inclinazione (oltre i quali funge da freno idrodinamico).


---

**Approfondimento:**
* http://members.xoom.it/marevero/COSTRUZIONE%20DI%20UNO%20SCAFO%20IN%20LEGNO.htm

[^1] È una misura di volume, e non di peso. L'errore sul nome viene da una traduzione errata
dal francese *tonneaux* (barili).